---
title: "Розмір екрану"
date: 2020-03-30T22:30:25+03:00
draft: false
tags: ["design resolution", "Smoke Test Project"]
author: beardog-ukr
---

У попередніх постах було розказано, як створити дефолтну програму і з чого вона складається. Тепер можна переходити до написання власного проекту, але перед тим залишився ще один маленький нюанс — розмір екрану.
<!--more-->
{{< figure src="/cocos2dx-examples/uk/post/first-steps-img/first_app_screenshot.png" title="Перша програма" position="center" >}}

Наша [дефолтна програма](https://github.com/beardog-ukr/cocos2dx-examples/tree/master/examples/SmokeTest) працює у вікні розміром 480 на 320 пікселів. Цей розмір було вказано у файлі _AppDelegate.cpp_ ось в такому рядку:

```
static cocos2d::Size designResolutionSize = cocos2d::Size(480, 320);
```

Розробники Cococ2d-x щось перемудрили, тому поряд з цією змінною оголошені ще кілька інших розмірів. Крім того, далі ці інші розміри нібито використовуються в якихось розрахунках, але насправді це все не важливо.

Роботі з розміром екрану на мобільних пристроях (або при повноекранному запуску на десктопі) буде присвячено окремий пост пізніше. Поки що просто повірте у дві речі:
* щоб задати розмір вікна тестової програми на Linux чи Windows, досить вказати бажані цифри саме у `designResolutionSize`.
* в інших місцях цілком нормально вказувати абсолютні (захардкоджені) числа для позиціонування елементів. Ніяких відносних розрахунків робити не варто.

Якщо вам не подобаються зайві змінні для розмірів екрану, ви можете їх просто видалити, як це зроблено ось у [цьому файлі](https://github.com/beardog-ukr/cocos2dx-examples/blob/master/examples/SmokeTest/Classes/AppDelegate.cpp).
